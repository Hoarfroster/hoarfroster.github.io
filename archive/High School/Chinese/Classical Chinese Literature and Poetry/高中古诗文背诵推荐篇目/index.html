<!DOCTYPE html>
<html lang="en">

<head>
    <meta charset="UTF-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1.0">
    <title>高中古诗文背诵推荐篇目</title>
    <script src="/assets/script/main.js"></script>
    <link rel="stylesheet" href="/assets/style/styles.css">
</head>

<body>
    <div class="header">
    <div class="container">
        <div class="icon">
            <img src="/assets/media/vectors/hoarfroster-text.svg" alt="Hoarfroster Logo with Text">
        </div>
        <nav class="navigation">
            <ul class="header-navigation-list">
                <li><a href="/">首页</a></li>
                <li><a href="/archive.html">文章</a></li>
                <li><a href="/about.html">关于</a></li>
            </ul>
            <form action="/search" method="post">
                <label>
                    <input type="text" class="search" placeholder="搜索咕咕咕的小站"/>
                </label>
                <label class="submit">
                    <input type="submit"/>
                </label>
            </form>
        </nav>
        <ul class="social-accounts">
            <li>
                <a href="https://www.zhihu.com/people/shuang-yu-29-75">
                    <i class="fa-brands fa-zhihu" style="font-size: 20px; color:#06f; line-height: 20px;"></i>
                </a>
            </li>
            <li>
                <a href="https://github.com/PassionPenguin">
                    <img src="/assets/media/vectors/github.svg" alt="github-logo"/>
                </a>
            </li>
            <li>
                <a href="https://dribbble.com/Hoarfroster">
                    <img src="/assets/media/vectors/dribbble.svg" alt="dribbble-logo"/>
                </a>
            </li>
        </ul>
    </div>
</div>
    <div class="content article">
        <article>
            <div class="title">
                <h1>高中古诗文背诵推荐篇目</h1>
                <p><span class='chars'>72404B</span><span class='created-date'>Created Sat May 28 2022 23:43:08 GM</span><span class='modified-date'>Modified Sat May 28 2022 23:43:08 GM</span></p>
            </div>
            <div class="main markdown-body">
                

<h2 id="课程标准附录一高中古诗文背诵推荐篇目">课程标准附录一：高中古诗文背诵推荐篇目</h2>
<h3 id="文言文32-篇">文言文（32 篇）</h3>
<h4 id="一必修10-篇">（一）必修（10 篇）</h4>
<ol type="1">
<li>《论语》十二章（“人而不仁““朝闻道““君子喻于义““见贤思齐焉““质胜文则野““士不可以不弘毅““譬如为山““知者不惑““有一言而可以终身行之者乎““小子何莫学夫《诗》““君子食无求饱““克己复礼为仁”）</li>
<li>劝学（学不可以已……用心躁也） 《荀子》</li>
<li>屈原列传（屈平疾王听之不聪也……虽与日月争光可也） 司马迁</li>
<li>谏太宗十思疏 魏 征</li>
<li>师说 韩 愈</li>
<li>阿房宫赋 杜 牧</li>
<li>六国论 苏 洵</li>
<li>答司马谏议书 王安石</li>
<li>赤壁赋 苏 轼</li>
<li>项脊轩志 归有光</li>
</ol>
<h4 id="二选择性必修10-篇">（二）选择性必修（10 篇）</h4>
<ol type="1">
<li>子路、曾晳、冉有、公西华侍坐 《论语》</li>
<li>报任安书（古者富贵而名摩灭……难为俗人言也） 司马迁</li>
<li>过秦论（上） 贾 谊</li>
<li>礼运（大道之行也……是谓大同） 《礼记》</li>
<li>陈情表 李 密</li>
<li>归去来兮辞（并序） 陶 潜</li>
<li>种树郭橐驼传 柳宗元</li>
<li>五代史伶官传序 欧阳修</li>
<li>石钟山记 苏 轼</li>
<li>登泰山记 姚 鼐</li>
</ol>
<h4 id="三选修12-篇">（三）选修（12 篇）</h4>
<ol type="1">
<li>《老子》八章（第八章“上善若水“；第十二章“五色令人目盲“；第十五章“古之善为士者“；第二十二章“曲则全“；第二十四章“跂者不立“；第二十七章“善行无辙迹“；第三十三章“知人者智“；第八十一章“信言不美“）</li>
<li>季氏将伐颛臾 《论语》</li>
<li>大学（古之欲明明德于天下者……壹是皆以修身为本） 《礼记》</li>
<li>中庸（喜怒哀乐之未发……万物育焉；博学之……人十能之，己千之）《礼记》</li>
<li>《孟子》一则（敢问夫子恶乎长……则不能也）</li>
<li>逍遥游（惠子谓庄子曰……则夫子犹有蓬之心也夫） 《庄子》</li>
<li>谏逐客书 李 斯</li>
<li>兰亭集序 王羲之</li>
<li>滕王阁序 王 勃</li>
<li>黄冈竹楼记 王禹偁</li>
<li>上枢密韩太尉书 苏 辙</li>
<li>古代文论选段
<ol type="1">
<li>毛诗序（诗者，志之所之也……不知手之舞之足之蹈之也）</li>
<li>典论·论文（盖文章，经国之大业……而声名自传于后） 曹 丕</li>
<li>诗品序（若乃春风春鸟……故曰：“《诗》可以群，可以怨。”）锺 嵘</li>
<li>与元九书（感人心者……华声，实义） 白居易</li>
<li>题画（江馆清秋……独画云乎哉） 郑 燮</li>
<li>人间词话（词以境界为最上……自有名句；境非独谓景物也……否则谓之无；古今之成大事业、大学问者……恐为晏欧诸公所不许也）
王国维</li>
</ol></li>
</ol>
<h3 id="诗词曲40-首">诗词曲（40 首）</h3>
<ol type="1">
<li><p>静女 《诗经·邶风》</p></li>
<li><p>无衣 《诗经·秦风》</p></li>
<li><p>离骚（帝高阳之苗裔兮……来吾道夫先路） 屈 原</p></li>
<li><p>涉江采芙蓉 《古诗十九首》</p></li>
<li><p>短歌行 曹 操</p></li>
<li><p>归园田居（其一） 陶 潜</p></li>
<li><p>拟行路难（其四） 鲍 照</p></li>
<li><p>春江花月夜 张若虚</p></li>
<li><p>山居秋暝 王 维</p></li>
<li><p>蜀道难 李 白</p></li>
<li><p>梦游天姥吟留别 李 白</p></li>
<li><p>将进酒 李 白</p></li>
<li><p>燕歌行 高 适</p></li>
<li><p>蜀相 杜 甫</p></li>
<li><p>客至 杜 甫</p></li>
<li><p>登高 杜 甫</p></li>
<li><p>登岳阳楼 杜 甫</p></li>
<li><p>琵琶行（并序） 白居易</p></li>
<li><p>李凭箜篌引 李 贺</p></li>
<li><p>菩萨蛮（小山重叠金明灭） 温庭筠</p></li>
<li><p>锦瑟 李商隐</p></li>
<li><p>虞美人（春花秋月何时了） 李 煜</p></li>
<li><p>望海潮（东南形胜） 柳 永</p></li>
<li><p>桂枝香·金陵怀古 王安石</p></li>
<li><p>江城子·乙卯正月二十日夜记梦 苏 轼</p></li>
<li><p>念奴娇·赤壁怀古 苏 轼</p></li>
<li><p>登快阁 黄庭坚</p></li>
<li><p>鹊桥仙（纤云弄巧） 秦 观</p></li>
<li><p>苏幕遮（燎沉香） 周邦彦</p></li>
<li><p>声声慢（寻寻觅觅） 李清照</p></li>
<li><p>书愤（早岁那知世事艰） 陆 游</p></li>
<li><p>临安春雨初霁 陆 游</p></li>
<li><p>念奴娇·过洞庭 张孝祥</p></li>
<li><p>永遇乐·京口北固亭怀古 辛弃疾</p></li>
<li><p>菩萨蛮·书江西造口壁 辛弃疾</p></li>
<li><p>青玉案·元夕 辛弃疾</p></li>
<li><p>贺新郎（国脉微如缕） 刘克庄</p></li>
<li><p>扬州慢（淮左名都） 姜 夔</p></li>
<li><p>长亭送别（【正宫】【端正好】） 王实甫</p></li>
<li><p>朝天子·咏喇叭 王 磐</p></li>
</ol>
<h2 id="古诗文清单">古诗文清单</h2>
<h3 id="一文言文">一、文言文</h3>
<h4 id="论语十二章">《论语》十二章</h4>
<p>子曰：“君子食无求饱，居无求安，敏于事而慎于言，就有道而正焉，可谓好学也已。”（《学而》）</p>
<p>子曰：“人而不仁，如礼何？人而不仁，如乐何？”（《八佾》）</p>
<p>子曰：“朝闻道，夕死可矣。”（《里仁》）</p>
<p>子曰：“君子喻于义，小人喻于利。”（《里仁》）</p>
<p>子曰：“见贤思齐焉，见不贤而内自省也。”（《里仁》）</p>
<p>子曰：“质胜文则野，文胜质则史。文质彬彬，然后君子。”（《雍也》）</p>
<p>曾子曰：“士不可以不弘毅，任重而道远。“仁以为己任，不亦重乎？死而后已，不亦远乎？”（《泰伯》）</p>
<p>子曰：“譬如为山，未成一篑，止，吾止也。“譬如平地，虽覆一篑，进，吾往也。”（《子罕》）</p>
<p>子曰：“知者不惑，仁者不忧，勇者不惧。”（《子罕》）</p>
<p>颜渊问仁。子曰：“克己复礼为仁。一日克己复礼，天下归仁焉。“为仁由己，而由人乎哉？“颜渊曰：“请问其目？“子曰：“非礼勿视，非礼勿听，非礼勿言，非礼勿动。“颜渊曰：“回虽不敏，请事斯语矣。”（《颜渊》）</p>
<p>子贡问曰：“有一言而可以终身行之者乎？“子曰：“其’恕’乎！己所不欲，勿施于人。”（《卫灵公》）</p>
<p>子曰：“小子何莫学夫《诗》？
“《诗》可以兴，可以观，可以群，可以怨。“迩之事父，远之事君。多识于鸟兽草木之名。”（《阳货》）</p>
<h4 id="劝学">劝学</h4>
<p>君子曰：学不可以已。</p>
<p>青，取之于蓝，而青于蓝；冰，水为之，而寒于水。木直中绳，（车柔）以为轮，其曲中规。虽有槁暴，不复挺者，（车柔）使之然也。故木受绳则直，金就砺则利，君子博学而日参省乎己，则知明而行无过矣。</p>
<p>吾尝终日而思矣，不如须臾之所学也；吾尝跂而望矣，不如登高之博见也。登高而招，臂非加长也，而见者远；顺风而呼，声非加疾也，而闻者彰。假舆马者，非利足也，而致千里；假舟楫者，非能水也，而绝江河。君子生非异也，善假于物也。</p>
<p>积土成山，风雨兴焉；积水成渊，蛟龙生焉；积善成德，而神明自得，圣心备焉。故不积跬步，无以至千里；不积小流，无以成江海。骐骥一跃，不能十步；驽马十驾，功在不舍。锲而舍之，朽木不折；锲而不舍，金石可镂。蚓无爪牙之利，筋骨之强，上食埃土，下饮黄泉，用心一也。蟹六跪而二螯，非蛇鳝之穴无可寄托者，用心躁也。</p>
<h4 id="屈原列传">屈原列传</h4>
<p>屈平疾王听之不聪也，谗谄之蔽明也，邪曲之害公也，方正之不容也，故忧愁幽思而作《离骚》。“离骚“者，犹离忧也。夫天者，人之始也；父母者，人之本也。人穷则反本，故劳苦倦极，未尝不呼天也；疾痛惨[怛]<sup>(dá)，未尝不呼父母也。屈平正道直行，竭忠尽智以事其君，谗人间之，可谓穷矣。信而见疑，忠而被谤，能无怨乎？屈平之作《离骚》，盖自怨生也。《国风》好色而不淫，《小雅》怨诽而不乱。若《离骚》者，可谓兼之矣。上称帝[喾]</sup>(kù)，下道齐桓，中述汤、武，以刺世事。明道德之广崇，治乱之条贯，靡不毕见。其文约，其辞微，其志洁，其行廉。其称文小而其指极大，举类迩而见义远。其志洁，故其称物芳；其行廉，故死而不容。自疏濯[淖]<sup>(nào)污泥之中，蝉蜕于浊秽，以浮游尘埃之外，不获世之滋垢，[皭]</sup>(jiào)然[泥]<sup>(niè)而不[滓]</sup>(zǐ)者也。推此志也，虽与日月争光可也。</p>
<h4 id="谏太宗十思疏">谏太宗十思疏</h4>
<p>臣闻求木之长者，必固其根本；欲流之远者，必浚其泉源；思国之安者，必积其德义。源不深而望流之远，根不固而求木之长，德不厚而思国之理，臣虽下愚，知其不可，而况于明哲乎！人君当神器之重，居域中之大，将崇极天之峻，永保无疆之休。不念居安思危，戒奢以俭，德不处其厚，情不胜其欲，斯亦伐根以求木茂，塞源而欲流长者也。</p>
<p>凡百元首，承天景命，莫不殷忧而道著，功成而德衰。有善始者实繁，能克终者盖寡。岂取之易而守之难乎？昔取之而有余，今守之而不足，何也？夫在殷忧，必竭诚以待下；既得志，则纵情以傲物。竭诚则吴越为一体，傲物则骨肉为行路。虽董之以严刑，振之以威怒，终苟免而不怀仁，貌恭而不心服。怨不在大，可畏惟人；载舟覆舟，所宜深慎；奔车朽索，其可忽乎！</p>
<p>君人者，诚能见可欲则思知足以自戒，将有作则思知止以安人，念高危则思谦冲而自牧，惧满溢则思江海下百川，乐盘游则思三驱以为度，忧懈怠则思慎始而敬终，虑壅蔽则思虚心以纳下，想谗邪则思正身以黜恶，恩所加则思无因喜以谬赏，罚所及则思无因怒而滥刑。总此十思，弘兹九德，简能而任之，择善而从之，则智者尽其谋，勇者竭其力，仁者播其惠，信者效其忠。文武争驰，在君无事，可以尽豫游之乐，可以养松、乔之寿，鸣琴垂拱，不言而化。何必劳神苦思，代下司职，役聪明之耳目，亏无为之大道哉！</p>
<h4 id="师说">师说</h4>
<p>古之学者必有师。师者，所以传道受业解惑也。人非生而知之者，孰能无惑？惑而不从师，其为惑也，终不解矣。生乎吾前，其闻道也固先乎吾，吾从而师之；生乎吾后，其闻道也亦先乎吾，吾从而师之。吾师道也，夫庸知其年之先后生于吾乎？是故无贵无贱，无长无少，道之所存，师之所存也。</p>
<p>嗟乎！师道之不传也久矣！欲人之无惑也难矣！古之圣人，其出人也远矣，犹且从师而问焉；今之众人，其下圣人也亦远矣，而耻学于师。是故圣益圣，愚益愚。圣人之所以为圣，愚人之所以为愚，其皆出于此乎？爱其子，择师而教之；于其身也，则耻师焉，惑矣。彼童子之师，授之书而习其句读者，非吾所谓传其道解其惑者也。句读之不知，惑之不解，或师焉，或不焉，小学而大遗，吾未见其明也。巫医乐师百工之人，不耻相师。士大夫之族，曰师曰弟子云者，则群聚而笑之。问之，则曰：“彼与彼年相若也，道相似也，位卑则足羞，官盛则近谀。“呜呼！师道之不复，可知矣。巫医乐师百工之人，君子不齿，今其智乃反不能及，其可怪也欤！</p>
<p>圣人无常师。孔子师郯子、苌弘、师襄、老聃。郯子之徒，其贤不及孔子。孔子曰：三人行，则必有我师。是故弟子不必不如师，师不必贤于弟子，闻道有先后，术业有专攻，如是而已。</p>
<p>李氏子蟠，年十七，好古文，六艺经传皆通习之，不拘于时，学于余。余嘉其能行古道，作《师说》以贻之。</p>
<h4 id="阿房宫赋">阿房宫赋</h4>
<p>六王毕，四海一，蜀山兀，阿房出。覆压三百余里，隔离天日。骊山北构而西折，直走咸阳。二川溶溶，流入宫墙。五步一楼，十步一阁；廊腰缦回，檐牙高啄；各抱地势，钩心斗角。盘盘焉，囷囷焉，蜂房水涡，矗不知其几千万落。长桥卧波，未云何龙？复道行空，不霁何虹？高低冥迷，不知西东。歌台暖响，春光融融；舞殿冷袖，风雨凄凄。一日之内，一宫之间，而气候不齐。</p>
<p>妃嫔媵嫱，王子皇孙，辞楼下殿，辇来于秦。朝歌夜弦，为秦宫人。明星荧荧，开妆镜也；绿云扰扰，梳晓鬟也；渭流涨腻，弃脂水也；烟斜雾横，焚椒兰也。雷霆乍惊，宫车过也；辘辘远听，杳不知其所之也。一肌一容，尽态极妍，缦立远视，而望幸焉。有不见者三十六年。燕赵之收藏，韩魏之经营，齐楚之精英，几世几年，剽掠其人，倚叠如山。一旦不能有，输来其间。鼎铛玉石，金块珠砾，弃掷逦迤，秦人视之，亦不甚惜。</p>
<p>嗟乎！一人之心，千万人之心也。秦爱纷奢，人亦念其家。奈何取之尽锱铢，用之如泥沙？使负栋之柱，多于南亩之农夫；架梁之椽，多于机上之工女；钉头磷磷，多于在庾之粟粒；瓦缝参差，多于周身之帛缕；直栏横槛，多于九土之城郭；管弦呕哑，多于市人之言语。使天下之人，不敢言而敢怒。独夫之心，日益骄固。戍卒叫，函谷举，楚人一炬，可怜焦土！</p>
<p>呜呼！灭六国者六国也，非秦也；族秦者秦也，非天下也。嗟乎！使六国各爱其人，则足以拒秦；使秦复爱六国之人，则递三世可至万世而为君，谁得而族灭也？秦人不暇自哀，而后人哀之；后人哀之而不鉴之，亦使后人而复哀后人也。</p>
<h4 id="六国论">六国论</h4>
<p>六国破灭，非兵不利，战不善，弊在赂秦。赂秦而力亏，破灭之道也。或曰：六国互丧，率赂秦耶？曰：不赂者以赂者丧，盖失强援，不能独完。故曰：弊在赂秦也。</p>
<p>秦以攻取之外，小则获邑，大则得城。较秦之所得，与战胜而得者，其实百倍；诸侯之所亡，与战败而亡者，其实亦百倍。则秦之所大欲，诸侯之所大患，固不在战矣。思厥先祖父，暴霜露，斩荆棘，以有尺寸之地。子孙视之不甚惜，举以予人，如弃草芥。今日割五城，明日割十城，然后得一夕安寝。起视四境，而秦兵又至矣。然则诸侯之地有限，暴秦之欲无厌，奉之弥繁，侵之愈急。故不战而强弱胜负已判矣。至于颠覆，理固宜然。古人云：“以地事秦，犹抱薪救火，薪不尽，火不灭。“此言得之。</p>
<p>齐人未尝赂秦，终继五国迁灭，何哉？与嬴而不助五国也。五国既丧，齐亦不免矣。燕赵之君，始有远略，能守其土，义不赂秦。是故燕虽小国而后亡，斯用兵之效也。至丹以荆卿为计，始速祸焉。赵尝五战于秦，二败而三胜。后秦击赵者再，李牧连却之。洎牧以谗诛，邯郸为郡，惜其用武而不终也。且燕赵处秦革灭殆尽之际，可谓智力孤危，战败而亡，诚不得已。向使三国各爱其地，齐人勿附于秦，刺客不行，良将犹在，则胜负之数，存亡之理，当与秦相较，或未易量。</p>
<p>呜呼！以赂秦之地封天下之谋臣，以事秦之心礼天下之奇才，并力西向，则吾恐秦人食之不得下咽也。悲夫！有如此之势，而为秦人积威之所劫，日削月割，以趋于亡。为国者无使为积威之所劫哉！</p>
<p>夫六国与秦皆诸侯，其势弱于秦，而犹有可以不赂而胜之之势。苟以天下之大，下而从六国破亡之故事，是又在六国下矣。</p>
<h4 id="答司马谏议书">答司马谏议书</h4>
<p>某启：昨日蒙教，窃以为与君实游处相好之日久，而议事每不合，所操之术多异故也。虽欲强聒，终必不蒙见察，故略上报，不复一一自辨。重念蒙君实视遇厚，于反覆不宜卤莽，故今具道所以，冀君实或见恕也。</p>
<p>盖儒者所争，尤在于名实，名实已明，而天下之理得矣。
今君实所以见教者，以为侵官、生事、征利、拒谏，以致天下怨谤也。某则以谓受命于人主，议法度而修之于朝廷，以授之于有司,
不为侵官；举先王之政，以兴利除弊，不为生事；为天下理财，不为征利；辟邪说，难壬人，不为拒谏。至于怨诽之多，则固前知其如此也。</p>
<p>人习于苟且非一日，士大夫多以不恤国事、同俗自媚于众为善，上乃欲变此，而某不量敌之众寡，欲出力助上以抗之，则众何为而不汹汹然？盘庚之迁，胥怨者民也，非特朝廷士大夫而已；盘庚不为怨者故改其度，度义而后动，是而不见可悔故也。如君实责我以在位久，未能助上大有为，以膏泽斯民，则某知罪矣；如曰今日当一切不事事，守前所为而已，则非某之所敢知。</p>
<p>无由会晤，不任区区向往之至！</p>
<h4 id="赤壁赋">赤壁赋</h4>
<p>壬戌之秋，七月既望，苏子与客泛舟游于赤壁之下。清风徐来，水波不兴。举酒属客，诵明月之诗，歌窈窕之章。少焉，月出于东山之上，徘徊于斗牛之间。白露横江，水光接天。纵一苇之所如，凌万顷之茫然。浩浩乎如冯虚御风，而不知其所止；飘飘乎如遗世独立，羽化而登仙。</p>
<p>于是饮酒乐甚，扣舷而歌之。歌曰：“桂棹兮兰桨，击空明兮溯流光。渺渺兮予怀，望美人兮天一方。“客有吹洞箫者，倚歌而和之。其声呜呜然，如怨如慕，如泣如诉；余音袅袅，不绝如缕。舞幽壑之潜蛟，泣孤舟之嫠妇。</p>
<p>苏子愀然，正襟危坐，而问客曰：“何为其然也？“客曰：”’月明星稀，乌鹊南飞。’此非曹孟德之诗乎？西望夏口，东望武昌，山川相缪，郁乎苍苍，此非孟德之困于周郎者乎？方其破荆州，下江陵，顺流而东也，舳舻千里，旌旗蔽空，酾酒临江，横槊赋诗，固一世之雄也，而今安在哉？况吾与子渔樵于江渚之上，侣鱼虾而友麋鹿，驾一叶之扁舟，举匏樽以相属。寄蜉蝣于天地，渺沧海之一粟。哀吾生之须臾，羡长江之无穷。挟飞仙以遨游，抱明月而长终。知不可乎骤得，托遗响于悲风。”</p>
<p>苏子曰：“客亦知夫水与月乎？逝者如斯，而未尝往也；盈虚者如彼，而卒莫消长也。盖将自其变者而观之，则天地曾不能以一瞬；自其不变者而观之，则物与我皆无尽也，而又何羡乎！且夫天地之间，物各有主，苟非吾之所有，虽一毫而莫取。惟江上之清风，与山间之明月，耳得之而为声，目遇之而成色，取之无禁，用之不竭。是造物者之无尽藏也，而吾与子之所共适。”</p>
<p>客喜而笑，洗盏更酌。肴核既尽，杯盘狼籍。相与枕藉乎舟中，不知东方之既白。</p>
<h4 id="项脊轩志">项脊轩志</h4>
<p>项脊轩，旧南阁子也。室仅方丈，可容一人居。百年老屋，尘泥渗漉，雨泽下注；每移案，顾视无可置者。又北向，不能得日，日过午已昏。余稍为修葺，使不上漏。前辟四窗，垣墙周庭，以当南日，日影反照，室始洞然。又杂植兰桂竹木于庭，旧时栏<ruby><rb>楯</rb><rt>shǔn</rt></ruby>，亦遂增胜。借书满架，偃仰啸歌，冥然兀坐，万籁有声；而庭阶寂寂，小鸟时来啄食，人至不去。三五之夜，明月半墙，桂影斑驳，风移影动，珊珊可爱。</p>
<p>然余居于此，多可喜，亦多可悲。先是，庭中通南北为一。[迨]<sup>(dài)诸父异[爨]</sup>(cuàn)，内外多置小门，墙往往而是，东犬西吠，客逾庖而宴，鸡栖于厅。庭中始为篱，已为墙，凡再变矣。家有老妪，尝居于此。妪，先大母婢也，乳二世，先妣抚之甚厚。室西连于中闺，先妣尝一至。妪每谓余曰：“某所，而母立于兹。“妪又曰：“汝姊在吾怀，呱呱而泣；娘以指叩门扉曰：’儿寒乎？欲食乎？’吾从板外相为应答。“语未毕，余泣，妪亦泣。余自束发读书轩中，一日，大母过余曰：“吾儿，久不见若影，何竟日默默在此，大类女郎也？“比去，以手[阖]<sup>(hé)门，自语曰：“吾家读书久不效，儿之成，则可待乎！“顷之，持一象[笏]</sup>(hù)至，曰：“此吾祖太常公宣德间执此以朝，他日汝当用之！“瞻顾遗迹，如在昨日，令人长号不自禁。</p>
<p>轩东，故尝为厨，人往，从轩前过。余<ruby><rb>扃</rb><rt>jiōng</rt></ruby>牖而居，久之，能以足音辨人。轩凡四遭火，得不焚，殆有神护者。……</p>
<p>余既为此志，后五年，吾妻来归，时至轩中，从余问古事，或凭几学书。吾妻归宁，述诸小妹语曰：“闻姊家有阁子，且何谓阁子也？“其后六年，吾妻死，室坏不修。其后二年，余久卧病无聊，乃使人复葺南阁子，其制稍异于前。然自后余多在外，不常居。庭有枇杷树，吾妻死之年所手植也，今已亭亭如盖矣。</p>
<h4 id="子路曾晳冉有公西华侍坐">子路、曾晳、冉有、公西华侍坐</h4>
<p>子路、曾<ruby><rb>皙</rb><rt>xī</rt></ruby>、冉有、公西华侍坐。</p>
<p>子曰：“以吾一日<ruby><rb>长</rb><rt>zhǎng</rt></ruby>乎尔，毋吾以也。居则曰：’不吾知也。’如或知尔，则何以哉？”</p>
<p>子路率尔而对曰：“千<ruby><rb>乘</rb><rt>shèng</rt></ruby>之国，摄乎大国之间，加之以师旅，因之以饥馑；由也为之，比及三年，可使有勇，且知方也。”</p>
<p>夫子<ruby><rb>哂</rb><rt>shěn</rt></ruby>之。</p>
<p>“求，尔何如？”</p>
<p>对曰：“方六七十，如五六十，求也为之，比及三年，可使足民。如其礼乐，以俟君子。”</p>
<p>“赤，尔何如？”</p>
<p>对曰：“非曰能之，愿学焉。宗庙之事，如会同，端章甫，愿为小相焉。”</p>
<p>“点，尔何如？”</p>
<p>鼓瑟希，<ruby><rb>铿</rb><rt>kēng</rt></ruby>尔，舍瑟而作，对曰：“异乎三子者之撰。”</p>
<p>子曰：“何伤乎？亦各言其志也！”</p>
<p>曰：“<ruby><rb>莫]<sup>(mù)春者，春服既成，冠者五六人，童子六七人，浴乎[沂]</sup>(yí)，风乎舞[雩</rb><rt>yú</rt></ruby>，咏而归。”</p>
<p>夫子<ruby><rb>喟</rb><rt>kuì</rt></ruby>然叹曰：“吾与点也。”</p>
<p>三子者出，曾皙后。曾皙曰：“夫三子者之言何如？”</p>
<p>子曰：“亦各言其志也已矣！”</p>
<p>曰：“夫子何哂由也？”</p>
<p>曰：“为国以礼，其言不让，是故哂之。”</p>
<p>“唯求则非邦也与？”</p>
<p>“安见方六七十，如五六十而非邦也者？”</p>
<p>“唯赤则非邦也与？”</p>
<p>“宗庙会同，非诸侯而何？赤也为之小，孰能为之大？”</p>
<h4 id="报任安书">报任安书</h4>
<p>古者富贵而名摩灭，不可胜记，唯倜傥非常之人称焉。盖文王拘而演《周易》；仲尼厄而作《春秋》；屈原放逐，乃赋《离骚》；左丘失明，厥有《国语》；孙子膑脚，《兵法》修列；不韦迁蜀，世传《吕览》；韩非囚秦，《说难》《孤愤》；《诗》三百篇，大底圣贤发愤之所为作也。此人皆意有所郁结，不得通其道，故述往事、思来者。乃如左丘无目，孙子断足，终不可用，退而论书策，以舒其愤，思垂空文以自见。</p>
<p>仆窃不逊，近自托于无能之辞，网罗天下放失旧闻，略考其行事，综其终始，稽其成败兴坏之纪，上计轩辕，下至于兹，为十表，本纪十二，书八章，世家三十，列传七十，凡百三十篇。亦欲以究天人之际，通古今之变，成一家之言。草创未就，会遭此祸，惜其不成，是以就极刑而无愠色。仆诚以著此书，藏之名山，传之其人，通邑大都，则仆偿前辱之责，虽万被戮，岂有悔哉！然此可为智者道，难为俗人言也！</p>
<h4 id="过秦论上">过秦论（上）</h4>
<p>秦孝公据<ruby><rb>崤</rb><rt>xiáo</rt></ruby>函之固，拥雍州之地，君臣固守以窥周室，有席卷天下，包举宇内，囊括四海之意，并吞八荒之心。当是时也，商君佐之，内立法度，务耕织，修守战之具，外连衡而斗诸侯。于是秦人拱手而取西河之外。</p>
<p>孝公既没，惠文、武、昭襄蒙故业，因遗策，南取汉中，西举巴、蜀，东割膏腴之地，北收要害之郡。诸侯恐惧，会盟而谋弱秦，不爱珍器重宝肥饶之地，以致天下之士，合[从]<sup>(zòng)缔交，相与为一。当此之时，齐有孟尝，赵有平原，楚有春申，魏有信陵。此四君者，皆明智而忠信，宽厚而爱人，尊贤而重士，约从离衡，兼韩、魏、燕、楚、齐、赵、宋、卫、中山之众。于是六国之士，有[甯]</sup>(nìng)越、徐尚、苏秦、杜赫之属为之谋，齐明、周最、陈[轸]<sup>(zhěn)、[召]</sup>(shào)滑、楼缓、[翟]<sup>(zhái)景、苏厉、乐毅之徒通其意，吴起、孙膑、带佗、倪良、王廖、田忌、廉颇、赵奢之伦制其兵。尝以十倍之地，百万之众，叩关而攻秦。秦人开关延敌，九国之师，[逡]</sup>(qūn)巡而不敢进。秦无亡矢遗镞之费，而天下诸侯已困矣。于是从散约败，争割地而赂秦。秦有余力而制其弊，追亡逐北，伏尸百万，流血漂橹；因利乘便，宰割天下，分裂山河。强国请服，弱国入朝。延及孝文王、庄襄王，享国之日浅，国家无事。</p>
<p>及至始皇，奋六世之余烈，振长策而御宇内，吞二周而亡诸侯，履至尊而制六合，执敲扑而鞭笞天下，威振四海。南取百越之地，以为桂林、象郡；百越之君，俯首系颈，委命下吏。乃使蒙恬北筑长城而守藩篱，却匈奴七百余里；胡人不敢南下而牧马，士不敢弯弓而报怨。于是废先王之道，焚百家之言，以愚黔首；[隳]<sup>(huī)名城，杀豪杰；收天下之兵，聚之咸阳，销锋[镝]</sup>(dí)，铸以为金人十二，以弱天下之民。然后践华为城，因河为池，据亿丈之城，临不测之渊，以为固。良将劲弩守要害之处，信臣精卒陈利兵而谁何。天下已定，始皇之心，自以为关中之固，金城千里，子孙帝王万世之业也。</p>
<p>始皇既没，余威震于殊俗。然陈涉瓮<ruby><rb>牖]<sup>(yǒu)绳枢之子，[氓]</sup>(méng)隶之人，而迁徙之徒也；才能不及中人，非有仲尼、墨[翟</rb><rt>dí</rt></ruby>之贤，陶朱、猗yī顿之富；蹑足行伍之间，而倔起阡陌之中，率疲弊之卒，将数百之众，转而攻秦；斩木为兵，揭竿为旗，天下云集响应，赢粮而景从。山东豪俊遂并起而亡秦族矣。</p>
<p>且夫天下非小弱也，雍州之地，崤函之固，自若也。陈涉之位，非尊于齐、楚、燕、赵、韩、魏、宋、卫、中山之君也；锄<ruby><rb>櫌]<sup>(yōu)棘[矜]</sup>(qín)，非[铦]<sup>(xiān)于钩戟长[铩]</sup>(shā)也；谪戍之众，非抗于九国之师也；深谋远虑，行军用兵之道，非及向时之士也。然而成败异变，功业相反，何也？试使山东之国与陈涉[度]<sup>(duó)长[絜]</sup>(xié)大，比权量力，则不可同年而语矣。然秦以区区之地，致万乘之势，序八州而朝同列，百有余年矣；然后以六合为家，崤函为宫；一夫作[难</rb><rt>nàn</rt></ruby>而七庙隳，身死人手，为天下笑者，何也？仁义不施而攻守之势异也。</p>
<h4 id="礼运">礼运</h4>
<p>大道之行也，天下为公。选贤与能，讲信修睦。故人不独亲其亲，不独子其子，使老有所终，壮有所用，幼有所长，矜、寡、孤、独、废疾者皆有所养，男有分，女有归。货恶其弃于地也，不必藏于己；力恶其不出于身也，不必为己。是故谋闭而不兴，盗窃乱贼而不作，故外户而不闭。是谓大同。</p>
<h4 id="陈情表">陈情表</h4>
<p>臣密言：臣以险衅，夙遭闵凶。生孩六月，慈父见背；行年四岁，舅夺母志。祖母刘愍mǐn臣孤弱，躬亲抚养。臣少多疾病，九岁不行，零丁孤苦，至于成立。既无伯叔，终鲜兄弟，门衰祚薄，晚有儿息。外无期功强近之亲，内无应门五尺之僮，[茕]<sup>(qióng)茕[孑]</sup>(jié)立，形影相吊。而刘夙婴疾病，常在床蓐，臣侍汤药，未曾废离。</p>
<p>逮奉圣朝，沐浴清化。前太守臣逵察臣孝廉；后刺史臣荣举臣秀才。臣以供养无主，辞不赴命。诏书特下，拜臣郎中，寻蒙国恩，除臣洗马。猥以微贱，当侍东宫，非臣陨首所能上报。臣具以表闻，辞不就职。诏书切峻，责臣<ruby><rb>逋</rb><rt>bū</rt></ruby>慢；郡县逼迫，催臣上道；州司临门，急于星火。臣欲奉诏奔驰，则刘病日笃，欲苟顺私情，则告诉不许：臣之进退，实为狼狈。</p>
<p>伏惟圣朝以孝治天下，凡在故老，犹蒙矜育，况臣孤苦，特为尤甚。且臣少仕伪朝，历职郎署，本图宦达，不矜名节。今臣亡国贱俘，至微至陋，过蒙拔<ruby><rb>擢</rb><rt>zhuó</rt></ruby>，宠命优渥，岂敢盘桓，有所希冀！但以刘日薄西山，气息奄奄，人命危浅，朝不虑夕。臣无祖母，无以至今日，祖母无臣，无以终余年。母孙二人，更相为命，是以区区不能废远。</p>
<p>臣密今年四十有四，祖母今年九十有六，是臣尽节于陛下之日长，报养刘之日短也。乌鸟私情，愿乞终养。臣之辛苦，非独蜀之人士及二州牧伯所见明知，皇天后土实所共鉴。愿陛下矜愍愚诚，听臣微志，庶刘侥幸，保卒余年。臣生当陨首，死当结草。臣不胜犬马怖惧之情，谨拜表以闻。</p>
<h4 id="归去来兮辞并序">归去来兮辞（并序）</h4>
<p>余家贫，耕植不足以自给。幼稚盈室，瓶无储粟，生生所资，未见其术。亲故多劝余为长吏，脱然有怀，求之靡途。会有四方之事，诸侯以惠爱为德，家叔以余贫苦，遂见用于小邑。于时风波未静，心惮远役，彭泽去家百里，公田之利，足以为酒。故便求之。及少日，眷然有归欤之情。何则？质性自然，非矫厉所得。饥冻虽切，违己交病。尝从人事，皆口腹自役。于是怅然慷慨，深愧平生之志。犹望一<ruby><rb>稔</rb><rt>rěn</rt></ruby>，当敛裳宵逝。寻程氏妹丧于武昌，情在骏奔，自免去职。仲秋至冬，在官八十余日。因事顺心，命篇曰《归去来兮》。乙巳岁十一月也。</p>
<p>归去来兮，田园将芜胡不归？既自以心为形役，奚惆怅而独悲？悟已往之不谏，知来者之可追。实迷途其未远，觉今是而昨非。舟遥遥以轻<ruby><rb>飏</rb><rt>yáng</rt></ruby>，风飘飘而吹衣。问征夫以前路，恨晨光之熹微。</p>
<p>乃瞻衡宇，载欣载奔。僮仆欢迎，稚子候门。三径就荒，松菊犹存。携幼入室，有酒盈樽。引壶觞以自酌，眄miàn庭柯以怡颜。倚南窗以寄傲，审容膝之易安。园日涉以成趣，门虽设而常关。策扶老以流憩，时矫首而遐观。云无心以出<ruby><rb>岫</rb><rt>xiù</rt></ruby>，鸟倦飞而知还。景翳yì翳以将入，抚孤松而盘桓。</p>
<p>归去来兮，请息交以绝游。世与我而相违，复驾言兮焉求？悦亲戚之情话，乐琴书以消忧。农人告余以春及，将有事于西畴。或命巾车，或棹孤舟。既窈窕以寻壑，亦崎岖而经丘。木欣欣以向荣，泉涓涓而始流。善万物之得时，感吾生之行休。</p>
<p>已矣乎！寓形宇内复几时？<ruby><rb>曷</rb><rt>hé</rt></ruby>不委心任去留？胡为乎遑遑欲何之？富贵非吾愿，帝乡不可期。怀良辰以孤往，或植杖而耘耔。登东皋以舒啸，临清流而赋诗。聊乘化以归尽，乐夫天命复奚疑！</p>
<h4 id="种树郭橐驼传">种树郭橐驼传</h4>
<p>郭橐驼，不知始何名。病偻，隆然伏行，有类橐驼者，故乡人号之“驼“。驼闻之曰：“甚善。名我固当。“因舍其名，亦自谓“橐驼“云。</p>
<p>其乡曰丰乐乡，在长安西。驼业种树，凡长安豪富人为观游及卖果者，皆争迎取养。视驼所种树，或移徙，无不活；且硕茂，早实以蕃。他植者虽窥伺效慕，莫能如也。</p>
<p>有问之，对曰：“橐驼非能使木寿且孳也，能顺木之天以致其性焉尔。凡植木之性，其本欲舒，其培欲平，其土欲故，其筑欲密。既然已，勿动勿虑，去不复顾。其莳shì也若子，其置也若弃，则其天者全而其性得矣。故吾不害其长而已，非有能硕茂之也；不抑耗其实而已，非有能早而蕃之也。他植者则不然，根拳而土易，其培之也，若不过焉则不及。苟有能反是者，则又爱之太恩，忧之太勤。旦视而暮抚，已去而复顾。甚者，爪其肤以验其生枯，摇其本以观其疏密，而木之性日以离矣。虽曰爱之，其实害之；虽曰忧之，其实仇之；故不我若也。吾又何能为哉？”</p>
<p>问者曰：“以子之道，移之官理，可乎？“驼曰：“我知种树而已，理，非吾业也。然吾居乡，见<ruby><rb>长]<sup>(zhǎng)人者好烦其令，若甚怜焉，而卒以祸。旦暮吏来而呼曰：’官命促尔耕，[勖]</sup>(xù)尔植，督尔获，早[缫]<sup>(sāo)而绪，早织而缕，字而幼孩，遂而鸡豚。’鸣鼓而聚之，击木而召之。吾小人辍[飧]</sup>(sūn)[饔</rb><rt>yōng</rt></ruby>以劳吏者，且不得暇，又何以蕃吾生而安吾性耶？故病且怠。若是，则与吾业者其亦有类乎？”</p>
<p>问者曰：“嘻，不亦善夫！吾问养树，得养人术。“传其事以为官戒。</p>
<h4 id="五代史伶官传序">五代史伶官传序</h4>
<p>呜呼！盛衰之理，虽曰天命，岂非人事哉！原庄宗之所以得天下，与其所以失之者，可以知之矣。</p>
<p>世言晋王之将终也，以三矢赐庄宗而告之曰：“梁，吾仇也；燕王，吾所立；契丹与吾约为兄弟；而皆背晋以归梁。此三者，吾遗恨也。与尔三矢，尔其无忘乃父之志！“庄宗受而藏之于庙。其后用兵，则遣从事以一少牢告庙，请其矢，盛以锦囊，负而前驱，及凯旋而纳之。</p>
<p>方其系燕父子以组，函梁君臣之首，入于太庙，还矢先王，而告以成功，其意气之盛，可谓壮哉！及仇<ruby><rb>雠</rb><rt>chóu</rt></ruby>已灭，天下已定，一夫夜呼，乱者四应，仓皇东出，未及见贼而士卒离散，君臣相顾，不知所归。至于誓天断发，泣下沾襟，何其衰也！岂得之难而失之易欤？抑本其成败之迹，而皆自于人欤？《书》曰：“满招损，谦得益。“忧劳可以兴国，逸豫可以亡身，自然之理也。</p>
<p>故方其盛也，举天下之豪杰，莫能与之争；及其衰也，数十伶人困之，而身死国灭，为天下笑。夫祸患常积于忽微，而智勇多困于所溺，岂独伶人也哉？</p>
<h4 id="石钟山记">石钟山记</h4>
<p>《水经》云：“彭蠡之口有石钟山焉。“郦元以为下临深潭，微风鼓浪，水石相搏，声如洪钟。是说也，人常疑之。今以钟磬置水中，虽大风浪不能鸣也，而况石乎！至唐李渤始访其遗踪，得双石于潭上，扣而聆之，南声函胡，北音清越，桴止响腾，余韵徐歇。自以为得之矣。然是说也，余尤疑之。石之铿然有声者，所在皆是也，而此独以钟名，何哉？</p>
<p>元丰七年六月丁丑，余自齐安舟行适临汝，而长子迈将赴饶之德兴尉，送之至湖口，因得观所谓石钟者。寺僧使小童持斧，于乱石间择其一二扣之，[硿]<sup>(kōng)硿焉。余固笑而不信也。至莫夜月明，独与迈乘小舟，至绝壁下。大石侧立千尺，如猛兽奇鬼，森然欲搏人；而山上栖鹘，闻人声亦惊起，[磔]</sup>(zhé)磔云霄间；又有若老人咳且笑于山谷中者，或曰此鹳鹤也。余方心动欲还，而大声发于水上，[噌]<sup>(chēng)[吰]</sup>(hóng)如钟鼓不绝。舟人大恐。徐而察之，则山下皆石穴[罅]<sup>(xià)，不知其浅深，微波入焉，涵澹澎湃而为此也。舟回至两山间，将入港口，有大石当中流，可坐百人，空中而多窍，与风水相吞吐，有[窾]</sup>(kuǎn)坎[镗]<sup>(tāng)[鞳]</sup>(tà)之声，与向之噌吰者相应，如乐作焉。因笑谓迈曰：“汝识之乎？噌吰者，周景王之无射yì也；窾坎镗鞳者，魏庄子之歌钟也。古之人不余欺也！”</p>
<p>事不目见耳闻，而臆断其有无，可乎？郦元之所见闻，殆与余同，而言之不详；士大夫终不肯以小舟夜泊绝壁之下，故莫能知；而渔工水师虽知而不能言。此世所以不传也。而陋者乃以斧斤考击而求之，自以为得其实。余是以记之，盖叹郦元之简，而笑李渤之陋也。</p>
<h4 id="登泰山记">登泰山记</h4>
<p>泰山之阳，汶水西流；其阴，济水东流。阳谷皆入汶，阴谷皆入济。当其南北分者，古长城也。最高日观峰，在长城南十五里。</p>
<p>余以乾隆三十九年十二月，自京师乘风雪，历齐河、长清，穿泰山西北谷，越长城之限，至于泰安。是月丁未，与知府朱孝纯子颍由南麓登。四十五里，道皆砌石为磴，其级七千有余。泰山正南面有三谷。中谷绕泰安城下，郦道元所谓环水也。余始循以入，道少半，越中岭，复循西谷，遂至其巅。古时登山，循东谷入，道有天门。东谷者，古谓之天门溪水，余所不至也。今所经中岭及山巅，崖限当道者，世皆谓之天门云。道中迷雾冰滑，磴几不可登。及既上，苍山负雪，明烛天南。望晚日照城郭，汶水、徂徕如画，而半山居雾若带然。</p>
<p>戊申晦，五鼓，与子颍坐日观亭，待日出。大风扬积雪击面。亭东自足下皆云漫。稍见云中白若樗蒲数十立者，山也。极天云一线异色，须臾成五采。日上，正赤如丹，下有红光动摇承之。或曰，此东海也。回视日观以西峰，或得日或否，绛皓驳色，而皆若偻。</p>
<p>亭西有岱祠，又有碧霞元君祠。皇帝行宫在碧霞元君祠东。是日观道中石刻，自唐显庆以来；其远古刻尽漫失。僻不当道者，皆不及往。</p>
<p>山多石，少土。石苍黑色，多平方，少圜。少杂树，多松，生石罅，皆平顶。冰雪，无瀑水，无鸟兽音迹。至日观数里内无树，而雪与人膝齐。</p>
<p>桐城姚鼐记。</p>
<h4 id="老子八章">《老子》八章</h4>
<p>三十辐共一毂，当其无，有车之用。埏埴以为器，当其无，有器之用。凿户牖以为室，当其无，有室之用。故有之以为利，无之以为用。（第十一章）</p>
<p>企者不立，跨者不行，自见者不明，自是者不彰，自伐者无功，自矜者不长。其在道也，曰余食赘行，物或恶之。故有道者不处。（第二十四章）</p>
<p>知人者智，自知者明。胜人者有力，自胜者强。知足者富。强行者有志。不失其所者久。死而不亡者寿。（第三十三章）</p>
<p>其安易持，其未兆易谋。其脆易泮，其微易散。为之于未有，治之于未乱。合抱之木，生于毫末；九层之台，起于累土；千里之行，始于足下。为者败之，执者失之。是以圣人无为，故无败，无执，故无失。民之从事，常于几成而败之。慎终如始，则无败事。是以圣人欲不欲，不贵难得之货；学不学，复众人之所过。以辅万物之自然，而不敢为。（第六十四章）</p>
<h4 id="季氏将伐颛臾">季氏将伐颛臾</h4>
<p>季氏将伐颛臾。冉有、季路见于孔子曰：“季氏将有事于颛臾。”</p>
<p>孔子曰：“求！无乃尔是过与？夫颛臾，昔者先王以为东蒙主，且在邦域之中矣，是社稷之臣也。何以伐为？”</p>
<p>冉有曰：“夫子欲之，吾二臣者皆不欲也。”</p>
<p>孔子曰：“求！周任有言曰：’陈力就列，不能者止。’危而不持，颠而不扶，则将焉用彼相矣？且尔言过矣。虎兕出于柙，龟玉毁于椟中，是谁之过与？”</p>
<p>冉有曰：“今夫颛臾，固而近于费。今不取，后世必为子孙忧。”</p>
<p>孔子曰：“求！君子疾夫舍曰欲之而必为之辞。丘也闻有国有家者，不患寡而患不均，不患贫而患不安。盖均无贫，和无寡，安无倾。夫如是，故远人不服，则修文德以来之。既来之，则安之。今由与求也，相夫子，远人不服而不能来也；邦分崩离析而不能守也；而谋动干戈于邦内。吾恐季孙之忧，不在颛臾，而在萧墙之内也。”</p>
<h4 id="大学">大学</h4>
<p>古之欲明明德于天下者，先治其国。欲治其国者，先齐其家。欲齐其家者，先修其身。欲修其身者，先正其心。欲正其心者，先诚其意。欲诚其意者，先致其知；致知在格物。物格而后知至，知至而后意诚，意诚而后心正，心正而后身修，身修而后家齐，家齐而后国治，国治而后天下平。自天子以至于庶人，壹是皆以修身为本。</p>
<h4 id="中庸">中庸</h4>
<p>喜怒哀乐之未发，谓之中；发而皆中节，谓之和。中也者，天下之大本也；和也者，天下之达道也。致中和，天地位焉，万物育焉。</p>
<p>博学之，审问之，慎思之，明辨之，笃行之。有弗学，学之弗能，弗措也；有弗问，问之弗知，弗措也；有弗思，思之弗得，弗措也；有弗辨，辨之弗明，弗措也；有弗行，行之弗笃，弗措也。人一能之，己百之；人十能之，己千之。</p>
<h4 id="逍遥游">逍遥游</h4>
<p>惠子谓庄子曰：“魏王贻我大瓠之种，我树之成而实五石。以盛水浆，其坚不能自举也。剖之以为瓢，则瓠落无所容。非不呺然大也，吾为其无用而掊之。“庄子曰：“夫子固拙于用大矣！宋人有善为不龟手之药者，世世以洴澼絖为事。客闻之，请买其方百金。聚族而谋之曰：’我世世为洴澼絖，不过数金。今一朝而鬻技百金，请与之。’客得之，以说吴王。越有难，吴王使之将，冬，与越人水战，大败越人，裂地而封之。能不龟手一也，或以封，或不免于洴澼絖，则所用之异也。今子有五石之瓠，何不虑以为大樽而浮乎江湖，而忧其瓠落无所容？则夫子犹有蓬之心也夫！”</p>
<h4 id="谏逐客书">谏逐客书</h4>
<p>臣闻吏议逐客，窃以为过矣。昔缪公求士，西取由余于戎，东得百里奚于宛，迎蹇叔于宋，来丕豹、公孙支于晋。此五子者，不产于秦，而缪公用之，并国二十，遂霸西戎。孝公用商鞅之法，移风易俗，民以殷盛，国以富强，百姓乐用，诸侯亲服，获楚、魏之师，举地千里，至今治强。惠王用张仪之计，拔三川之地，西并巴、蜀，北收上郡，南取汉中，包九夷，制鄢、郢，东据成皋之险，割膏腴之壤，遂散六国之从，使之西面事秦，功施到今。昭王得范雎，废穰侯，逐华阳，强公室，杜私门，蚕食诸侯，使秦成帝业。此四君者，皆以客之功。由此观之，客何负于秦哉！向使四君却客而不内，疏士而不用，是使国无富利之实而秦无强大之名也。</p>
<p>今陛下致昆山之玉，有随、和之宝，垂明月之珠，服太阿之剑，乘纤离之马，建翠凤之旗，树灵鼍之鼓。此数宝者，秦不生一焉，而陛下说之，何也？必秦国之所生然后可，则是夜光之璧不饰朝廷，犀象之器不为玩好，郑、卫之女不充后宫，而骏良駃騠不实外厩，江南金锡不为用，西蜀丹青不为采。所以饰后宫，充下陈，娱心意，说耳目者，必出于秦然后可，则是宛珠之簪、傅玑之珥、阿缟之衣、锦绣之饰不进于前，而随俗雅化佳冶窈窕赵女不立于侧也。夫击瓮叩缶，弹筝搏髀，而歌呼呜呜快耳者，真秦之声也；《郑》《卫》《桑间》《昭》《虞》《武》《象》者，异国之乐也。今弃击瓮叩缶而就《郑》《卫》，退弹筝而取《昭》《虞》，若是者何也？快意当前，适观而已矣。今取人则不然，不问可否，不论曲直，非秦者去，为客者逐。然则是所重者在乎色、乐、珠玉，而所轻者在乎人民也。此非所以跨海内、制诸侯之术也。</p>
<p>臣闻地广者粟多，国大者人众，兵强则士勇。是以太山不让土壤，故能成其大；河海不择细流，故能就其深；王者不却众庶，故能明其德。是以地无四方，民无异国，四时充美，鬼神降福，此五帝三王之所以无敌也。今乃弃黔首以资敌国，却宾客以业诸侯，使天下之士退而不敢西向，裹足不入秦，此所谓“藉寇兵而赍盗粮“者也。</p>
<p>夫物不产于秦，可宝者多；士不产于秦，而愿忠者众。今逐客以资敌国，损民以益仇，内自虚而外树怨于诸侯，求国无危，不可得也。</p>
<h4 id="兰亭集序">兰亭集序</h4>
<p>永和九年，岁在癸丑，暮春之初，会于会稽山阴之兰亭，修禊事也。群贤毕至，少长咸集。此地有崇山峻岭，茂林修竹；又有清流激湍，映带左右，引以为流觞曲水，列坐其次。虽无丝竹管弦之盛，一觞一咏，亦足以畅叙幽情。</p>
<p>是日也，天朗气清，惠风和畅，仰观宇宙之大，俯察品类之盛，所以游目骋怀，足以极视听之娱，信可乐也。</p>
<p>夫人之相与，俯仰一世，或取诸怀抱，悟言一室之内；或因寄所托，放浪形骸之外。虽趣舍万殊，静躁不同，当其欣于所遇，暂得于己，快然自足，不知老之将至。及其所之既倦，情随事迁，感慨系之矣。向之所欣，俯仰之间，已为陈迹，犹不能不以之兴怀。况修短随化，终期于尽。古人云：“死生亦大矣。“岂不痛哉！</p>
<p>每览昔人兴感之由，若合一契，未尝不临文嗟悼，不能喻之于怀。固知一死生为虚诞，齐彭殇为妄作。后之视今，亦犹今之视昔。悲夫！故列叙时人，录其所述，虽世殊事异，所以兴怀，其致一也。后之览者，亦将有感于斯文。</p>
<h4 id="滕王阁序">滕王阁序</h4>
<p>豫章故郡，洪都新府。星分翼轸，地接衡庐。襟三江而带五湖，控蛮荆而引瓯越。物华天宝，龙光射牛斗之墟；人杰地灵，徐孺下陈蕃之榻。雄州雾列，俊采星驰。台隍枕夷夏之交，宾主尽东南之美。都督阎公之雅望，棨戟遥临；宇文新州之懿范，襜帷暂驻。十旬休假，胜友如云；千里逢迎，高朋满座。腾蛟起凤，孟学士之词宗；紫电青霜，王将军之武库。家君作宰，路出名区；童子何知，躬逢胜饯。</p>
<p>时维九月，序属三秋。潦水尽而寒潭清，烟光凝而暮山紫。俨骖騑于上路，访风景于崇阿。临帝子之长洲，得天人之旧馆。层峦耸翠，上出重霄；飞阁流丹，下临无地。鹤汀凫渚，穷岛屿之萦回；桂殿兰宫，即冈峦之体势。</p>
<p>披绣闼，俯雕甍，山原旷其盈视，川泽纡其骇瞩。闾阎扑地，钟鸣鼎食之家；舸舰弥津，青雀黄龙之舳。云销雨霁，彩彻区明。落霞与孤鹜齐飞，秋水共长天一色。渔舟唱晚，响穷彭蠡之滨，雁阵惊寒，声断衡阳之浦。</p>
<p>遥襟甫畅，逸兴遄飞。爽籁发而清风生，纤歌凝而白云遏。睢园绿竹，气凌彭泽之樽；邺水朱华，光照临川之笔。四美具，二难并。穷睇眄于中天，极娱游于暇日。天高地迥，觉宇宙之无穷；兴尽悲来，识盈虚之有数。望长安于日下，目吴会于云间。地势极而南溟深，天柱高而北辰远。关山难越，谁悲失路之人；萍水相逢，尽是他乡之客。怀帝阍而不见，奉宣室以何年？</p>
<p>嗟乎！时运不齐，命途多舛。冯唐易老，李广难封。屈贾谊于长沙，非无圣主；窜梁鸿于海曲，岂乏明时？所赖君子见机，达人知命。老当益壮，宁移白首之心？穷且益坚，不坠青云之志。酌贪泉而觉爽，处涸辙以犹欢。北海虽赊，扶摇可接；东隅已逝，桑榆非晚。孟尝高洁，空余报国之情；阮籍猖狂，岂效穷途之哭！</p>
<p>勃，三尺微命，一介书生。无路请缨，等终军之弱冠；有怀投笔，慕宗悫之长风。舍簪笏于百龄，奉晨昏于万里。非谢家之宝树，接孟氏之芳邻。他日趋庭，叨陪鲤对；今兹捧袂，喜托龙门。杨意不逢，抚凌云而自惜；钟期既遇，奏流水以何惭？</p>
<p>呜呼！胜地不常，盛筵难再；兰亭已矣，梓泽丘墟。临别赠言，幸承恩于伟饯；登高作赋，是所望于群公。敢竭鄙怀，恭疏短引；一言均赋，四韵俱成。请洒潘江，各倾陆海云尔。</p>
<p>滕王高阁临江渚，佩玉鸣鸾罢歌舞。</p>
<p>画栋朝飞南浦云，珠帘暮卷西山雨。</p>
<p>闲云潭影日悠悠，物换星移几度秋。</p>
<p>阁中帝子今何在？槛外长江空自流。</p>
<h4 id="黄冈竹楼记">黄冈竹楼记</h4>
<p>黄冈之地多竹，大者如椽，竹工破之，刳去其节，用代陶瓦。比屋皆然，以其价廉而工省也。</p>
<p>子城西北隅，雉堞圮毁，蓁莽荒秽，因作小楼二间，与月波楼通。远吞山光，平挹江濑，幽阒辽夐，不可具状。夏宜急雨，有瀑布声；冬宜密雪，有碎玉声；宜鼓琴，琴调虚畅；宜咏诗，诗韵清绝；宜围棋，子声丁丁然；宜投壶，矢声铮铮然；皆竹楼之所助也。</p>
<p>公退之暇，被鹤氅衣，戴华阳巾，手执《周易》一卷，焚香默坐，消遣世虑。江山之外，第见风帆沙鸟，烟云竹树而已。待其酒力醒，茶烟歇，送夕阳，迎素月，亦谪居之胜概也。</p>
<p>彼齐云、落星，高则高矣；井干、丽谯，华则华矣；止于贮妓女，藏歌舞，非骚人之事，吾所不取。</p>
<p>吾闻竹工云，竹之为瓦，仅十稔。若重覆之，得二十稔。噫，吾以至道乙未岁，自翰林出滁上，丙申移广陵；丁酉又入西掖，戊戌岁除日有齐安之命，己亥闰三月到郡。四年之间，奔走不暇，未知明年又在何处，岂惧竹楼之易朽乎！幸后之人与我同志，嗣而葺之，庶斯楼之不朽也！</p>
<p>咸平二年八月十五日记。</p>
<h4 id="上枢密韩太尉书">上枢密韩太尉书</h4>
<p>太尉执事：辙生好为文，思之至深。以为文者气之所形，然文不可以学而能，气可以养而致。孟子曰：“我善养吾浩然之气。“今观其文章，宽厚宏博，充乎天地之间，称其气之小大。太史公行天下，周览四海名山大川，与燕、赵间豪俊交游，故其文疏荡，颇有奇气。此二子者，岂尝执笔学为如此之文哉？其气充乎其中而溢乎其貌，动乎其言而见乎其文，而不自知也。</p>
<p>we辙生十有九年矣。其居家所与游者，不过其邻里乡党之人；所见不过数百里之间，无高山大野可登览以自广；百氏之书，虽无所不读，然皆古人之陈迹，不足以激发其志气。恐遂汩没，故决然舍去，求天下奇闻壮观，以知天地之广大。过秦、汉之故都，恣观终南、嵩、华之高，北顾黄河之奔流，慨然想见古之豪杰。至京师，仰观天子宫阙之壮，与仓廪、府库、城池、苑囿之富且大也，而后知天下之巨丽。见翰林欧阳公，听其议论之宏辩，观其容貌之秀伟，与其门人贤士大夫游，而后知天下之文章聚乎此也。太尉以才略冠天下，天下之所恃以无忧，四夷之所惮以不敢发，入则周公、召公，出则方叔、召虎。而辙也未之见焉。</p>
<p>且夫人之学也，不志其大，虽多而何为？辙之来也，于山见终南、嵩、华之高，于水见黄河之大且深，于人见欧阳公，而犹以为未见太尉也。故愿得观贤人之光耀，闻一言以自壮，然后可以尽天下之大观而无憾者矣。</p>
<p>辙年少，未能通习吏事。向之来，非有取于斗升之禄，偶然得之，非其所乐。然幸得赐归待选，使得优游数年之间，将以益治其文，且学为政。太尉苟以为可教而辱教之，又幸矣！</p>
<h4 id="古代文论选段">古代文论选段</h4>
<h5 id="毛诗序">毛诗序</h5>
<p>诗者，志之所之也。在心为志，发言为诗。情动于中而形于言，言之不足故嗟叹之，嗟叹之不足故永歌之，永歌之不足，不知手之舞之，足之蹈之也。</p>
<h5 id="典论论文">典论·论文</h5>
<p>盖文章，经国之大业，不朽之盛事。年寿有时而尽，荣乐止乎其身，二者必至之常期，未若文章之无穷。是以古之作者，寄身于翰墨，见意于篇籍，不假良史之辞，不讬飞驰之势，而声名自传于后。</p>
<h5 id="诗品序">诗品序</h5>
<p>若乃春风春鸟，秋月秋蝉，夏云暑雨，冬月祁寒，斯四候之感诸诗者也。嘉会寄诗以亲，离群讬诗以怨。至于楚臣去境，汉妾辞宫。或骨横朔野，魂逐飞蓬。或负戈外戍，杀气雄边。塞客衣单，孀闺泪尽。或士有解佩出朝，一去忘返。女有扬蛾入宠，再盼倾国。凡斯种种，感荡心灵，非陈诗何以展其义？非长歌何以骋其情？故曰：“诗可以群，可以怨。“使穷贱易安，幽居靡闷，莫尚于诗矣。</p>
<h5 id="与元九书">与元九书</h5>
<p>感人心者，莫先乎情，莫始乎言，莫切乎声，莫深乎义。诗者：根情，苗言，华声，实义。</p>
<h5 id="题画">题画</h5>
<p>江馆清秋，晨起看竹，烟光日影露气，皆浮动于疏枝密叶之间。胸中勃勃遂有画意。其实胸中之竹，并不是眼中之竹也。因而磨墨展纸，落笔倏作变相，手中之竹又不是胸中之竹也。总之，意在笔先者，定则也；趣在法外者，化机也。独画云乎哉！</p>
<h5 id="人间词话">人间词话</h5>
<p>词以境界为最上，有境界则自成高格，自有名句。</p>
<p>境非独谓景物也，喜怒哀乐，亦人心中之一境界。故能写真景物、真感情者，谓之有境界。否则谓之无境界。</p>
<p>古今之成大事业、大学问者，必经过三种之境界：“昨夜西风凋碧树。独上高楼，望尽天涯路。“此第一境也。“衣带渐宽终不悔，为伊消得人憔悴。“此第二境也。“众里寻他千百度，蓦然回首，那人正在，灯火阑珊处。“此第三境也。此等语皆非大词人不能道。然遽以此意解释诸词，恐为晏、欧诸公所不许也。</p>
<h3 id="诗词曲">诗词曲</h3>
<h4 id="静女">静女</h4>
<p>静女其姝，俟我于城隅。爱而不见，搔首踟蹰。</p>
<p>静女其娈，贻我彤管。彤管有炜，说怿女美。</p>
<p>自牧归荑，洵美且异。匪女之为美，美人之贻。</p>
<h4 id="无衣">无衣</h4>
<p>岂曰无衣？与子同袍。王于兴师，修我戈矛。与子同仇！</p>
<p>岂曰无衣？与子同泽。王于兴师，修我矛戟。与子偕作！</p>
<p>岂曰无衣？与子同裳。王于兴师，修我甲兵。与子偕行！</p>
<h4 id="离骚">离骚</h4>
<p>帝高阳之苗裔兮，朕皇考曰伯庸。摄提贞于孟<ruby><rb>陬]<sup>(zōu)兮，惟庚[寅]</sup>(yín)吾以降。皇览[揆</rb><rt>kuí</rt></ruby>余初度兮，肇锡余以嘉名。名余曰正则兮，字余曰灵均。</p>
<p>纷吾既有此内美兮，又重之以修能。<ruby><rb>扈]<sup>(hù)江离与辟芷兮，纫秋兰以为佩。汩余若将不及兮，恐年岁之不吾与。朝[搴]</sup>(qiān)[阰</rb><rt>pí</rt></ruby>之木兰兮，夕揽洲之宿莽。日月忽其不淹兮，春与秋其代序。惟草木之零落兮，恐美人之迟暮。不抚壮而弃秽兮，何不改此度？乘骐骥以驰骋兮，来吾道夫先路！……</p>
<p>【以下为部编版课本要求背诵内容】长太息以掩涕兮，哀民生之多艰。余虽好修[姱]<sup>(kuā)以羁鞿（革几）兮，[謇]</sup>(jiǎn)朝谇而夕替。既替余以蕙（纟襄）兮，又申之以揽[茝]<sup>(chǎi)。亦余心之所善兮，虽九死其犹未悔。怨灵修之浩荡兮，终不察夫民心。众女嫉余之蛾眉兮，谣[诼]</sup>(zhuó)谓余以善淫。固时俗之工巧兮，偭规矩而改错。背绳墨以追曲兮，竞周容以为度。[忳]<sup>(tún)郁邑余[侘]</sup>(chà)[傺]<sup>(chì)兮，吾独穷困乎此时也。宁[溘]</sup>(kè)死以流亡兮，余不忍为此态也。鸷鸟之不群兮，自前世而固然。何方圜之能周兮，夫孰异道而相安？屈心而抑志兮，忍尤而攘诟。伏清白以死直兮，固前圣之所厚。</p>
<h4 id="涉江采芙蓉">涉江采芙蓉</h4>
<p>涉江采芙蓉，兰泽多芳草。</p>
<p>采之欲遗谁？所思在远道。</p>
<p>还顾望旧乡，长路漫浩浩。</p>
<p>同心而离居，忧伤以终老。</p>
<h4 id="短歌行">短歌行</h4>
<p>帝对酒当歌，人生几何！譬如朝露，去日苦多。慨当以慷，忧思难忘。何以解忧？唯有杜康。青青子衿，悠悠我心。但为君故，沉吟至今。呦呦鹿鸣，食野之苹。我有嘉宾，鼓瑟吹笙。明明如月，何时可掇？忧从中来，不可断绝。越陌度阡，枉用相存。契阔谈<ruby><rb>讌</rb><rt>yàn</rt></ruby>，心念旧恩。月明星稀，乌鹊南飞。绕树三匝，何枝可依？山不厌高，海不厌深。周公吐哺，天下归心。</p>
<h4 id="归园田居其一">归园田居（其一）</h4>
<p>少无适俗韵，性本爱丘山。误落尘网中，一去三十年。羁鸟恋旧林，池鱼思故渊。开荒南野际，守拙归园田。方宅十余亩，草屋八九间。榆柳荫后檐，桃李罗堂前。暧暧远人村，依依墟里烟。狗吠深巷中，鸡鸣桑树颠。户庭无尘杂，虚室有余闲。久在樊笼里，复得返自然。</p>
<h4 id="拟行路难其四">拟行路难（其四）</h4>
<p>泻水置平地，各自东西南北流。</p>
<p>人生亦有命，安能行叹复坐愁？</p>
<p>酌酒以自宽，举杯断绝歌路难。</p>
<p>心非木石岂无感？吞声踯躅不敢言。</p>
<h4 id="春江花月夜">春江花月夜</h4>
<p>春江潮水连海平，海上明月共潮生。</p>
<p>滟滟随波千万里，何处春江无月明！</p>
<p>江流宛转绕芳甸，月照花林皆似霰。</p>
<p>空里流霜不觉飞，汀上白沙看不见。</p>
<p>江天一色无纤尘，皎皎空中孤月轮。</p>
<p>江畔何人初见月？江月何年初照人？</p>
<p>人生代代无穷已，江月年年望相似。</p>
<p>不知江月待何人，但见长江送流水。</p>
<p>白云一片去悠悠，青枫浦上不胜愁。</p>
<p>谁家今夜扁舟子？何处相思明月楼？</p>
<p>可怜楼上月裴回，应照离人妆镜台。</p>
<p>玉户帘中卷不去，捣衣砧上拂还来。</p>
<p>此时相望不相闻，愿逐月华流照君。</p>
<p>鸿雁长飞光不度，鱼龙潜跃水成文。</p>
<p>昨夜闲潭梦落花，可怜春半不还家。</p>
<p>江水流春去欲尽，江潭落月复西斜。</p>
<p>斜月沉沉藏海雾，碣石潇湘无限路。</p>
<p>不知乘月几人归，落花摇情满江树。</p>
<h4 id="山居秋暝">山居秋暝</h4>
<p>空山新雨后，天气晚来秋。</p>
<p>明月松间照，清泉石上流。</p>
<p>竹喧归浣女，莲动下渔舟。</p>
<p>随意春芳歇，王孙自可留。</p>
<h4 id="蜀道难">蜀道难</h4>
<p>噫吁[嚱]<sup>(xī)，危乎高哉！蜀道难以攀越，简直难于上青天。蚕丛及鱼凫，开国何茫然！尔来四万八千岁，不与秦塞通人烟。西当太白有鸟道，可以横绝峨眉巅。地崩山摧壮士死，然后天梯石栈相钩连。上有六龙回日之高标，下有冲波逆折之回川。黄鹤之飞尚不得过，猿[猱]</sup>(náo)欲度愁攀援。青泥何盘盘，百步九折萦岩峦。[扪]<sup>(mén)[参]</sup>(shēn)历井仰胁息，以手抚膺坐长叹。</p>
<p>问君西游何时还？畏途<ruby><rb>巉]<sup>(chán)岩不可攀。但见悲鸟号古木，雄飞雌从绕林间。又闻子规啼夜月，愁空山。蜀道之难，难于上青天，使人听此凋朱颜！连峰去天不盈尺，枯松倒挂倚绝壁。飞湍瀑流争喧[豗]</sup>(huī)，[砯</rb><rt>pīng</rt></ruby>崖转石万壑雷。其险也如此，嗟尔远道之人胡为乎来哉！</p>
<p>剑阁峥嵘而崔嵬，一夫当关，万夫莫开。所守或匪亲，化为狼与豺。朝避猛虎，夕避长蛇，磨牙吮血，杀人如麻。锦城虽云乐，不如早还家。蜀道之难，难于上青天，侧身西望长咨嗟！</p>
<h4 id="梦游天姥吟留别">梦游天姥吟留别</h4>
<p>海客谈瀛洲，烟涛微茫信难求；越人语天姥，云霞明灭或可睹。天姥连天向天横，势拔五岳掩赤城。天台四万八千丈，对此欲倒东南倾。</p>
<p>我欲因之梦吴越，一夜飞度镜湖月。湖月照我影，送我至剡溪。谢公宿处今尚在，渌水荡漾清猿啼。脚著谢公屐，身登青云梯。半壁见海日，空中闻天鸡。千岩万转路不定，迷花倚石忽已暝。熊咆龙吟殷岩泉，栗深林兮惊层巅。云青青兮欲雨，水澹澹兮生烟。列缺霹雳，丘峦崩摧。洞天石扉，<ruby><rb>訇</rb><rt>hōng</rt></ruby>然中开。青冥浩荡不见底，日月照耀金银台。霓为衣兮风为马，云之君兮纷纷而来下。虎鼓瑟兮鸾回车，仙之人兮列如麻。忽魂悸以魄动，恍惊起而长嗟。惟觉时之枕席，失向来之烟霞。</p>
<p>世间行乐亦如此，古来万事东流水。别君去兮何时还？且放白鹿青崖间，须行即骑访名山。安能摧眉折腰事权贵，使我不得开心颜！</p>
<h4 id="将进酒">将进酒</h4>
<p>君不见黄河之水天上来，奔流到海不复回。君不见高堂明镜悲白发，朝如青丝暮成雪。人生得意须尽欢，莫使金樽空对月。天生我材必有用，千金散尽还复来。
烹羊宰牛且为乐，会须一饮三百杯。
岑夫子，丹丘生，将进酒，杯莫停。与君歌一曲，请君为我倾耳听。钟鼓馔玉不足贵，但愿长醉不愿醒。古来圣贤皆寂寞，惟有饮者留其名。陈王昔时宴平乐，斗酒十千恣欢谑。主人何为言少钱，径须沽取对君酌。五花马、千金裘，呼儿将出换美酒，与尔同销万古愁。</p>
<h4 id="燕歌行">燕歌行</h4>
<p>开元二十六年，客有从元戎出塞而还者；作《燕歌行》以示。适感征戍之事，因而和焉。</p>
<p>汉家烟尘在东北，汉将辞家破残贼。</p>
<p>男儿本自重横行，天子非常赐颜色。</p>
<p>摐金伐鼓下榆关，旌旆逶迤碣石间。</p>
<p>校尉羽书飞瀚海，单于猎火照狼山。</p>
<p>山川萧条极边土，胡骑凭陵杂风雨。</p>
<p>战士军前半死生，美人帐下犹歌舞！</p>
<p>大漠穷秋塞草腓，孤城落日斗兵稀。</p>
<p>身当恩遇常轻敌，力尽关山未解围。</p>
<p>铁衣远戍辛勤久，玉箸应啼别离后。</p>
<p>少妇城南欲断肠，征人蓟北空回首。</p>
<p>边庭飘飖那可度，绝域苍茫无所有！</p>
<p>杀气三时作阵云，寒声一夜传刁斗。</p>
<p>相看白刃血纷纷，死节从来岂顾勋？</p>
<p>君不见沙场征战苦，至今犹忆李将军！</p>
<h4 id="蜀相">蜀相</h4>
<p>丞相祠堂何处寻？锦官城外柏森森。</p>
<p>映阶碧草自春色，隔叶黄鹂空好音。</p>
<p>三顾频烦天下计，两朝开济老臣心。</p>
<p>出师未捷身先死，长使英雄泪满襟。</p>
<h4 id="客至">客至</h4>
<p>舍南舍北皆春水，但见群鸥日日来。</p>
<p>花径不曾缘客扫，蓬门今始为君开。</p>
<p>盘飧市远无兼味，樽酒家贫只旧醅。</p>
<p>肯与邻翁相对饮，隔篱呼取尽余杯。</p>
<h4 id="登高">登高</h4>
<p>风急天高猿啸哀，渚清沙白鸟飞回。</p>
<p>无边落木萧萧下，不尽长江滚滚来。</p>
<p>万里悲秋常作客，百年多病独登台。</p>
<p>艰难苦恨繁霜鬓，潦倒新停浊酒杯。</p>
<h4 id="登岳阳楼">登岳阳楼</h4>
<p>昔闻洞庭水，今上岳阳楼。</p>
<p>吴楚东南坼，乾坤日夜浮。</p>
<p>亲朋无一字，老病有孤舟。</p>
<p>戎马关山北，凭轩涕泗流。</p>
<h4 id="琵琶行并序">琵琶行（并序）</h4>
<p>元和十年，予左迁九江郡司马。明年秋，送客湓浦口，闻舟中夜弹琵琶者，听其音，铮铮然有京都声。问其人，本长安倡女，尝学琵琶于穆、曹二善才，年长色衰，委身为贾人妇。遂命酒，使快弹数曲。曲罢悯然，自叙少小时欢乐事，今漂沦憔悴，转徙于江湖间。予出官二年，恬然自安，感斯人言，是夕始觉有迁谪意。因为长句，歌以赠之，凡六百一十六言，命曰《琵琶行》。</p>
<p>浔阳江头夜送客，枫叶荻花秋瑟瑟。主人下马客在船，举酒欲饮无管弦。醉不成欢惨将别，别时茫茫江浸月。</p>
<p>忽闻水上琵琶声，主人忘归客不发。寻声暗问弹者谁，琵琶声停欲语迟。移船相近邀相见，添酒回灯重开宴。千呼万唤始出来，犹抱琵琶半遮面。转轴拨弦三两声，未成曲调先有情。弦弦掩抑声声思，似诉平生不得志。低眉信手续续弹，说尽心中无限事。轻拢慢捻抹复挑，初为《霓裳》后《六幺》。大弦嘈嘈如急雨，小弦切切如私语。嘈嘈切切错杂弹，大珠小珠落玉盘。间关莺语花底滑，幽咽泉流冰下难。冰泉冷涩弦凝绝，凝绝不通声暂歇。别有幽愁暗恨生，此时无声胜有声。银瓶乍破水浆迸，铁骑突出刀枪鸣。曲终收拨当心画，四弦一声如裂帛。东船西舫悄无言，唯见江心秋月白。</p>
<p>沉吟放拨插弦中，整顿衣裳起敛容。自言本是京城女，家在虾蟆陵下住。十三学得琵琶成，名属教坊第一部。曲罢曾教善才服，妆成每被秋娘妒。五陵年少争缠头，一曲红绡不知数。钿头银篦击节碎，血色罗裙翻酒污。今年欢笑复明年，秋月春风等闲度。弟走从军阿姨死，暮去朝来颜色故。门前冷落鞍马稀，老大嫁作商人妇。商人重利轻别离，前月浮梁买茶去。去来江口守空船，绕船月明江水寒。夜深忽梦少年事，梦啼妆泪红阑干。</p>
<p>我闻琵琶已叹息，又闻此语重唧唧。同是天涯沦落人，相逢何必曾相识！我从去年辞帝京，谪居卧病浔阳城。浔阳地僻无音乐，终岁不闻丝竹声。住近湓江地低湿，黄芦苦竹绕宅生。其间旦暮闻何物？杜鹃啼血猿哀鸣。春江花朝秋月夜，往往取酒还独倾。岂无山歌与村笛，呕哑嘲哳难为听。今夜闻君琵琶语，如听仙乐耳暂明。莫辞更坐弹一曲，为君翻作《琵琶行》。</p>
<p>感我此言良久立，却坐促弦弦转急。凄凄不似向前声，满座重闻皆掩泣。座中泣下谁最多？江州司马青衫湿。</p>
<h4 id="李凭箜篌引">李凭箜篌引</h4>
<p>吴丝蜀桐张高秋，空山凝云颓不流。</p>
<p>江娥啼竹素女愁，李凭中国弹箜篌。</p>
<p>昆山玉碎凤凰叫，芙蓉泣露香兰笑。</p>
<p>十二门前融冷光，二十三丝动紫皇。</p>
<p>女娲炼石补天处，石破天惊逗秋雨。</p>
<p>梦入神山教神妪，老鱼跳波瘦蛟舞。</p>
<p>吴质不眠倚桂树，露脚斜飞湿寒兔。</p>
<h4 id="菩萨蛮小山重叠金明灭">菩萨蛮（小山重叠金明灭）</h4>
<p>小山重叠金明灭，鬓云欲度香腮雪。懒起画蛾眉，弄妆梳洗迟。</p>
<p>照花前后镜，花面交相映。新帖绣罗襦，双双金鹧鸪。</p>
<h4 id="锦瑟">锦瑟</h4>
<p>锦瑟无端五十弦，一弦一柱思华年。</p>
<p>庄生晓梦迷蝴蝶，望帝春心托杜鹃。</p>
<p>沧海月明珠有泪，蓝田日暖玉生烟。</p>
<p>此情可待成追忆，只是当时已惘然。</p>
<h4 id="虞美人春花秋月何时了">虞美人（春花秋月何时了）</h4>
<p>春花秋月何时了？往事知多少。小楼昨夜又东风，故国不堪回首月明中。</p>
<p>雕栏玉砌应犹在，只是朱颜改。问君能有几多愁？恰似一江春水向东流。</p>
<h4 id="望海潮东南形胜">望海潮（东南形胜）</h4>
<p>东南形胜，三吴都会，钱塘自古繁华。烟柳画桥，风帘翠幕，参差十万人家。云树绕堤沙，怒涛卷霜雪，天<ruby><rb>堑</rb><rt>qiàn</rt></ruby>无涯。市列珠玑，户盈罗绮，竞豪奢。</p>
<p>重湖叠巘yǎn清嘉，有三秋桂子，十里荷花。羌管弄晴，菱歌泛夜，嬉嬉钓叟莲娃。千骑拥高牙，乘醉听箫鼓，吟赏烟霞。异日图将好景，归去凤池夸。</p>
<h4 id="桂枝香金陵怀古">桂枝香·金陵怀古</h4>
<p>登临送目，正故国晚秋，天气初肃。千里澄江似练，翠峰如簇。归帆去棹残阳里，背西风，酒旗斜矗。彩舟云淡，星河鹭起，画图难足。</p>
<p>念往昔，繁华竞逐，叹门外楼头，悲恨相续。千古凭高对此，谩嗟荣辱。六朝旧事随流水，但寒烟衰草凝绿。至今商女，时时犹唱，后庭遗曲。</p>
<h4 id="江城子乙卯正月二十日夜记梦">江城子·乙卯正月二十日夜记梦</h4>
<p>十年生死两茫茫，不思量，自难忘。千里孤坟，无处话凄凉。纵使相逢应不识，尘满面，鬓如霜。</p>
<p>夜来幽梦忽还乡，小轩窗，正梳妆。相顾无言，惟有泪千行。料得年年肠断处，明月夜，短松冈。</p>
<h4 id="念奴娇赤壁怀古">念奴娇·赤壁怀古</h4>
<p>大江东去，浪淘尽，千古风流人物。故垒西边，人道是，三国周郎赤壁。乱石穿空，惊涛拍岸，卷起千堆雪。江山如画，一时多少豪杰。</p>
<p>遥想公瑾当年，小乔初嫁了，雄姿英发。羽扇纶巾，谈笑间，樯橹灰飞烟灭。故国神游，多情应笑我，早生华发。人生如梦，一尊还<ruby><rb>酹</rb><rt>lèi</rt></ruby>江月。</p>
<h4 id="登快阁">登快阁</h4>
<p>痴儿了却公家事，快阁东西倚晚晴。</p>
<p>落木千山天远大，澄江一道月分明。</p>
<p>朱弦已为佳人绝，青眼聊因美酒横。</p>
<p>万里归船弄长笛，此心吾与白鸥盟。</p>
<h4 id="鹊桥仙纤云弄巧">鹊桥仙（纤云弄巧）</h4>
<p>纤云弄巧，飞星传恨，银汉迢迢暗度。金风玉露一相逢，便胜却人间无数。</p>
<p>柔情似水，佳期如梦，忍顾鹊桥归路！两情若是久长时，又岂在朝朝暮暮。</p>
<h4 id="苏幕遮燎沉香">苏幕遮（燎沉香）</h4>
<p>燎沉香，消溽暑。鸟雀呼晴，侵晓窥檐语。叶上初阳干宿雨，水面清圆，一一风荷举。</p>
<p>故乡遥，何日去？家住吴门，久作长安旅。五月渔郎相忆否？小楫轻舟，梦入芙蓉浦。</p>
<h4 id="声声慢寻寻觅觅">声声慢（寻寻觅觅）</h4>
<p>寻寻觅觅，冷冷清清，凄凄惨惨戚戚。乍暖还寒时候，最难将息。三杯两盏淡酒，怎敌他、晚来风急！雁过也，正伤心，却是旧时相识。</p>
<p>满地黄花堆积，憔悴损，如今有谁堪摘？守着窗儿，独自怎生得黑！梧桐更兼细雨，到黄昏、点点滴滴。这次第，怎一个愁字了得！</p>
<h4 id="书愤早岁那知世事艰">书愤（早岁那知世事艰）</h4>
<p>早岁那知世事艰，中原北望气如山。</p>
<p>楼船夜雪瓜洲渡，铁马秋风大散关。</p>
<p>塞上长城空自许，镜中衰鬓已先斑。</p>
<p>出师一表真名世，千载谁堪伯仲间！</p>
<h4 id="临安春雨初霁">临安春雨初霁</h4>
<p>世味年来薄似纱，谁令骑马客京华。</p>
<p>小楼一夜听春雨，深巷明朝卖杏花。</p>
<p>矮纸斜行闲作草，晴窗细乳戏分茶。</p>
<p>素衣莫起风尘叹，犹及清明可到家。</p>
<h4 id="念奴娇过洞庭">念奴娇·过洞庭</h4>
<p>洞庭青草，近中秋，更无一点风色。玉鉴琼田三万顷，着我扁舟一叶。素月分辉，明河共影，表里俱澄澈。悠然心会，妙处难与君说。</p>
<p>应念岭海经年，孤光自照，肝胆皆冰雪。短发萧骚襟袖冷，稳泛沧浪空阔。尽挹西江，细斟北斗，万象为宾客。扣舷独啸，不知今夕何夕！</p>
<h4 id="永遇乐京口北固亭怀古">永遇乐·京口北固亭怀古</h4>
<p>千古江山，英雄无觅孙仲谋处。舞榭歌台，风流总被雨打风吹去。斜阳草树，寻常巷陌，人道寄奴曾住。想当年，金戈铁马，气吞万里如虎。</p>
<p>元嘉草草，封狼居胥，赢得仓皇北顾。四十三年，望中犹记，烽火扬州路。可堪回首，佛狸祠下，一片神鸦社鼓。凭谁问：廉颇老矣，尚能饭否？</p>
<h4 id="菩萨蛮书江西造口壁">菩萨蛮·书江西造口壁</h4>
<p>郁孤台下清江水，中间多少行人泪。西北望长安，可怜无数山。</p>
<p>青山遮不住，毕竟东流去。江晚正愁予，山深闻鹧鸪。</p>
<h4 id="青玉案元夕">青玉案·元夕</h4>
<p>东风夜放花千树，更吹落、星如雨。宝马雕车香满路。凤箫声动，玉壶光转，一夜鱼龙舞。</p>
<p>蛾儿雪柳黄金缕，笑语盈盈暗香去。众里寻他千百度，蓦然回首，那人却在，灯火阑珊处。</p>
<h4 id="贺新郎国脉微如缕">贺新郎（国脉微如缕）</h4>
<p>实之三和有忧边之语，走笔答之。</p>
<p>国脉微如缕。问长缨何时入手，缚将戎主？未必人间无好汉，谁与宽些尺度？试看取当年韩五。岂有谷城公付授，也不干曾遇骊山母。谈笑起，两河路。</p>
<p>少时棋柝曾联句。叹而今登楼揽镜，事机频误。闻说北风吹面急，边上冲梯屡舞。君莫道投鞭虚语，自古一贤能制难，有金汤便可无张许？快投笔，莫题柱。</p>
<h4 id="扬州慢淮左名都">扬州慢（淮左名都）</h4>
<p>淳熙丙申至日，予过维扬。夜雪初霁，荠麦弥望。入其城，则四顾萧条，寒水自碧，暮色渐起，戍角悲吟。予怀怆然，感慨今昔，因自度此曲。千岩老人以为有《黍离》之悲也。</p>
<p>淮左名都，竹西佳处，解鞍少驻初程。过春风十里，尽荠麦青青。自胡马窥江去后，废池乔木，犹厌言兵。渐黄昏，清角吹寒，都在空城。</p>
<p>杜郎俊赏，算而今重到须惊。纵豆蔻词工，青楼梦好，难赋深情。二十四桥仍在，波心荡，冷月无声。念桥边红药，年年知为谁生？</p>
<h4 id="长亭送别正宫端正好">长亭送别（【正宫】【端正好】）</h4>
<p>碧云天，黄花地，西风紧，北雁南飞。晓来谁染霜林醉？总是离人泪。</p>
<h4 id="朝天子咏喇叭">朝天子·咏喇叭</h4>
<p>喇叭，唢呐，曲儿小腔儿大。官船来往乱如麻，全仗你抬声价。</p>
<p>军听了军愁，民听了民怕。哪里去辨甚么真共假？</p>
<p>眼见的吹翻了这家，吹伤了那家，只吹的水尽鹅飞罢！</p>



            </div>
        </article>
        <div class="sidebar">
            <div class="about-box">
    <div class="avatar">
        <img src="/assets/media/bitmap/avatar.jpeg" alt="avatar">
    </div>
    <h1>霜羽 Hoarfroster</h1>
    <h2>@PassionPenguin</h2>
    <p class="moment"><span class="status">🤔</span><span>努力！</span></p>
    <ul>
        <li><i class="fa-solid fa-location-dot"></i> 广东 · 广州 | <span class="light">Guangzhou, China</span>
        </li>
        <li><i class="fa-solid fa-envelope"></i> <a href="mailto:hoarfroster@outlook.com">hoarfroster@outlook.com</a>
        </li>
        <li><i class="fa-solid fa-house"></i> <a href="https://story.hoarfroster.space/">https://story.hoarfroster.space/</a>
        </li>
    </ul>
</div>
<div class="organization">
    <h4>组织 Organizations</h4>
    <ul>
        <li>
            <img src="https://avatars.githubusercontent.com/u/81648011?s=60&amp;v=4"
                alt="Hexa-Penguin"><span>Hexa-Penguin</span>
        </li>
        <li>
            <img src="https://avatars.githubusercontent.com/u/10482599?s=60&amp;v=4" alt="xitu"><span>稀土 xitu</span>
        </li>
    </ul>
</div>
<div class="category">
    <span class="title">文章分类</span>
    <ul>
        <!-- <li><a href="/archive.html">所有分类</a></li> -->
    </ul>
</div>
<div class="archive">
    <span class="title">文章存档</span>
    <ul>
        <!-- <li><a href="/archive.html">所有文章</a></li> -->
    </ul>
</div>
        </div>
    </div>
    <div class="footer">
    <div class="content">
        <div class="about">
            <p>霜羽 Hoarfroster</p>
            <p>&copy; Copyright 2021 Hoarfroster and contributors.</p>
        </div>
        <div class="nav">
            <div class="links">
                <span class="title">关于文章</span>
                <ul>
                    <li><a href="/archive.html">文章存档</a></li>
                </ul>
            </div>
            <div class="category">
                <span class="title">关于霜羽</span>
                <ul>
                    <li><a href="/about.html">有关霜羽</a></li>
                </ul>
            </div>
        </div>
    </div>
    <ul class="social-accounts">
        <li>
            <a href="https://www.zhihu.com/people/shuang-yu-29-75">
                <i class="fa-brands fa-zhihu" style="font-size: 24px; color:#06f; line-height: 24px;"></i>
            </a>
        </li>
        <li>
            <a href="https://github.com/PassionPenguin">
                <img src="/assets/media/vectors/github.svg" alt="github-logo"/>
            </a>
        </li>
        <li>
            <a href="https://dribbble.com/Hoarfroster">
                <img src="/assets/media/vectors/dribbble.svg" alt="dribbble-logo"/>
            </a>
        </li>
        <li>
            <a href="https://zh.wikipedia.org/wiki/User:HoarfrostFeather">
                <i class="fa-brands fa-wikipedia-w" style="font-size: 22px; color: #888; line-height: 24px;"></i>
            </a>
        </li>
        <li>
            <a href="https://space.bilibili.com/201469972">
                <i class="fa-brands fa-bilibili" style="font-size: 22px; color: #00a1d6; line-height: 24px;"></i>
            </a>
        </li>
    </ul>
</div>
</body>

</html>